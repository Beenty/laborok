# Tipikus problémák

Ha valami problémád akad, az alábbiak próbálnak segíteni ebben.

### Nem találod a repository-t

Menj a www.github.com címre, jelentkezz be és a kezdőoldalon bal oldalon látod a repository listádat.

### "Run failed" vagy "checks have failed"

Minden kommit után lefuttatunk pár egyszerű ellenőrzést. Ez az email arról tájékoztat, hogy nem sikerültek a tesztek. Ezeket mindenképpen javítanod kell. Ha email kaptál, abban találsz egy "View results" linket. Ha a pull request-et nézed, akkor a hiba szöveg alatt lesz egy "Details" link. Itt láthatod a futtatás pontos menetét. Ahol piros X-et látsz, ott nézelődj.

### "Starting your workflow"

Ha a GitHub Actions felületén ezt látod, az azt jelenti, hogy még nem kezdte el a kiértékelést a GitHub, de "tud a feladatról". Várj türelemmel.

### Nem tudod, mi a hiba a megoldásod

Nem feltétlenül célunk a hiba pontos azonosítása számodra. A mérnöki munka része, hogy a feladataidat magad ellenőrzöd. A kiértékelés jó esetben mond valami féle irányt, de nem fogja megmondani a pontos problémát.

Ha a hibaüzenet szövegét nem érted, az valószínűleg a tényleges futtatásból jön, tehát lehet pl. az adatbázis szerver hibaüzenete vagy esetleg a C# fordító problémája. Ez ugyanaz, mint amit saját környezetben kapnál az eszköztől.

### Nem tudod a laborvezetőd GitHub nevét

A laborvezetőd GitHub nevét a laboron el kell mondja, ezt írd fel. Ha valami oknál fogva nem tudod, ki a laborvezetőd, akkor rendeld `akosdudas`-hoz a pull request-et. Ezt a kis kitérőt, ha nem a laborvezetőd hibájából történt, akkor -3 ponttal jutalmazzuk.

### Elkészítetted a megoldásod, de nem kaptál értékelést

Kommitoltál? Pusholtál? Készítettél pull request-et? Hozzárendelted a laborvezetőhöz?
