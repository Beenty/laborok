# BMEVIAUAC01 Adatvezérelt rendszerek - gyakorlatok

## Laborok feladatai

[Microsoft SQL Server platform programozása](Lab-MSSQL/README.md)

## Laborok megoldásainak beadása

A feladatok beadásához a [GitHub Classroom](https://classroom.github.com)-ot használjuk. Minden feladat beadás egy-egy GitHub repository-ban történik. A megoldásként elkészített fájlokat fel kell tölteni egy repository-ba, aminek elkészítését a GitHub classroom segíti.

Minden feladatleírásban található egy link, amin keresztül a feladathoz tartozó repository elkészül. Mindehhez szükséges egy GitHub account.

A megoldások beadásának lépései:

1. [Regisztrálj](https://github.com/join) egy GitHub accountot, ha még nincs.

1. A labor beadásához tartozó linket nyisd meg. Ez minden laborhoz más lesz, a feladat leírásában találod.

1. Ha kéri, adj engedélyt a _GitHub Classroom_ alkalmazásnak, hogy használja az account adataidat.

1. Látni fogsz egy oldalt, ahol elfogadhatod a feladatot ("Accept the ... assignment"). Kattints a gombra.

1. Várd meg, amíg elkészül a repository.

   > A repository privát lesz, azaz az senki nem látja, csak te, és az oktatók.

1. Klónozd le a repository-t. Ebben találni fogsz egy keretet, vagy kiinduló kódot. Ezen dolgozz, ezt változtasd.

   > A git repository kezeléséhez tetszőleges klienst használhatsz. Ha nincs kedvenced még, akkor legegyszerűbb a [GitHub Desktop](https://desktop.github.com/).

1. Old meg a feladatot. Pushold a határidőig. Ha nem vagy benne biztos, hogy sikerült a git push, mindenképpen ellenőrizd a repository tartalmát a webes GitHub felületén!

## Képernyőképek

Egyes laborok kérik, hogy készíts képenyőképet a megoldás egy-egy részéről. Ez különösen akkor fontos, ha a feladatot otthon készíted el, mert ezzel bizonyítod, hogy a megoldásod saját magad készítetted. Amikor képernyőképet kérünk, az alábbiakra figyelj:

- Látszódjon a fejlesztéséhez használt eszköz (pl. SQL Server Management Studio, Visual Studio).
- Látszódjon a gép és a felhasználó neve, amin a fejlesztést végezted (pl. SQL Server Management Studio-ban az Object Explorer-ben a megnyitott kapcsolat nevében szerepel, vagy konzolban add ki a `whoami` parancsot és ezt a konzolt is rakd a képernyőképre),
- Az aktuális dátum (pl. az óra a tálcán).
- Illetve a feladat tartalma, amit a feladat pontosan megnevez.

A képernyőképeket a megoldás részeként kell beadni, így felkerülnek a git repository tartalmával együtt. Mivel a repository privát, azt az oktatókon kívül más nem látja. Ha mégis szeretnéd, a fent nem jelölt részek mellett kitakarhatod, ha olyan információ kerül a képernyőképre, amit nem szeretnél feltölteni.

Két példa erre: [SQL kód](images/img-screenshot-pl-sql.png) és [Visual Studio-ban C# kód](images/img-screenshot-pl-vs.png). Körülbelül ilyesmit várunk.

## A feladatok kiértékelése

A feladatok kiértékelése részben **automatikusan** történik. A futtatható kódokat valóban le fogjuk futtatni, ezért minden esetben fontos a feladatleírások pontos követése (kiinduló kód váz használata, csak a megengedett fájlok változtatása, stb.)!

És ne felejtsd el megadni a Neptun kódodat a gyökérben levő txt fájlban!

## Adatbázis inicializáló szkriptek

[Microsoft SQL Server](https://raw.githubusercontent.com/bmeviauac01/gyakorlatok/master/mssql.sql)

[MongoDB](https://raw.githubusercontent.com/bmeviauac01/gyakorlatok/master/mongo.js)

## Segédanyagok

[Az adatbázis sémájának leírása](https://bmeviauac01.github.io/gyakorlatok/Adatbazis/sema.html)

[Microsoft SQL Server használata](https://bmeviauac01.github.io/gyakorlatok/Adatbazis/mssql-server.html)

[MongoDB használata](https://bmeviauac01.github.io/gyakorlatok/Adatbazis/mongodb.html)

## Értékelés

Minden laboron 20 pont szerezhető. A teljesítés feltétele a határidőig történő beadás. A labor sikeres teljesítéséhez minimum 8 pont szükséges.

A labor eredményének osztályzása:

- 0-7.5 pont: elégtelen
- 8-10.5 pont: elégséges
- 11-13.5 pont: közepes
- 14-16.5 pont: jó
- 17-20 pont: jeles

Az iMsc feladat megoldása opcionális, a többi feladat értékelésébe nem számít bele. Egy iMsc feladat sikeres megoldásával 3 iMsc pont szerezhető. A pont csak jeles eredmény esetén kapható meg.

A félév végi jegy a laborokra kapott osztályzatok matematikailag kerekített számtani átlaga. Hiányzás, nem pótolt labor, határidőig nem leadott megoldás elégtelennel számítódik az átlagba.

---

Az itt található oktatási segédanyagok a BMEVIAUAC09 tárgy hallgatóinak készültek. Az anyagok oly módú felhasználása, amely a tárgy oktatásához nem szorosan kapcsolódik, csak a szerző(k) és a forrás megjelölésével történhet.

Az anyagok a tárgy keretében oktatott kontextusban értelmezhetőek. Az anyagokért egyéb felhasználás esetén a szerző(k) felelősséget nem vállalnak.
